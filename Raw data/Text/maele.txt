PROVERBS AND IDIOMS (MAELE)

Proverbs

Bo tsholwa bo tjhesa, bo tsohe bo fodile. (Tempers cool down with time.)
Botswa ha bo jelwe. (Laziness does not pay.)
Dikgomo ke banka ya Mosotho. (Cattle are the bank of a Mosotho.)
Ditabana di tswala ditaba. (Mighty things rise from trivial ones.)
Dithoto ke lefa la ba bohale. (Fools are stepping stones of the wise.)
Ha o otla ntja, e tla betla meno. (If you beat a dog, it will bare its teeth.)
Ho bea ditho ho hlahisa kgomo. (Patience is a virtue.)
Ho bua hase ho phetha. (Great talkers are never great doers.)
Ho lwana badula-mmoho. (Those who stay together often quarrel.)
Katse ha e le siyo, tweba di a hlanaka. (If the cat is away the mice will play.)
Leboela ha le ngallwe. (You may succeed where you once failed.)
Leboela le a ja. (Perseverance pays.)
Lefu ha le jwetse. (Death may strike at any time.)
Leshano ha le ruise motho. (Lies do not pay.)
Matsatsi a loyana. (Days are not the same.)
Mejo ha e rutanwe, ho rutanwa ditlhare. (Every man is the architect of his own fortune.)
Mekoko ha e qhwaelane. (Every one fends for himself.)
Meso e tswala meswana. (Procrastination is the thief of time.)
Metse e metle kantle. (Appearances are deceptive.)
Mmetla-kgola o e lebisa wabo. (Charity begins at home.)
Mohana ho jwetswa o tshohela leomeng. (A word is enough to the wise.)
Mohlanka wa moreneng, morena. (The king's messenger is as good as his master.)
Moiketsi ha a llelwe. (He who rejects advice deserves no sympathy.)
Moketa ho tsoswa o itekang. (God helps those who help themselves.)
Moloi ha a mela boya. (An evil doer has no distinguishing mark.)
Mpho ha e halalwe. (One never refuses a gift.)
Ngaka e rutwa wa dihlare, mejo ha e e rutwe. (A doctor is taught medicine, but not the charges.)
Ntja e tsokela ya e fang. (A dog follows the one who feeds it.)
Pere e wa e ena le maoto a mane. (To err is human.)
Pinyane ha e senye motse. (It is wise to keep certain things secret.)
Sefate se tsejwa ka ditholwana. (A tree is known by its fruit.)
Sejo-senyane ha se fete molomo. (Half a loaf is better than no bread.)
Taba di mahlong. (The face is the index of the mind.)
Tlaila le tlailela morena. (Do not be afraid to make mistakes so that they may be corrected.)
Tsela-kgopo ha e robatse naheng. (The beaten track is the safest.)
Tshwene ha e ipone lekopo. (One is blind to one's faults.)

Idioms

Ho aparela motho kobo. (To respect.)
Ho ba hloho e bonolo. (To be clever.)
Ho ba kgwaba la methati yohle. (To be a jack of all trades.)
Ho ba pelo-hlomohi. (To be merciful.)
Ho bina koma hae. (To reveal secrets.)
Ho bona ntja e ntsho. (To faint.)
Ho bonya le morwetsana. (To be in love with a girl.)
Ho di bona matswele. (To run away.)
Ho ema ka ditlhako. (To be tall.)
Ho ema le ho makala. (To be surprised.)
Ho fata kgotso. (To negotiate for peace.)
Ho fata seolo. (To work very hard.)
Ho hana bohane. (To refuse completely.)
Ho hata kwekwe. (To walk gracefully.)
Ho inkela hodimo. (To make oneself important.)
Ho ithoma tshotswana. (To pretend to be busy.)
Ho ja hloho. (To think.)
Ho jaka ka leleme. (To adopt a foreign language.)
Ho jewa ke hloho. (To suffer from head-ache.)
Ho nkgana monkgo. (To be of the same mind.)
Ho nonya motho maikutlo. (To test one's feelings.)
Ho ntshana se inong. (To be close friends.)
Ho nya matsete. (To reveal secrets.)
Ho oma ka hloho. (To nod in agreement.)
Ho oma nthane. (To be very thirsty.)
Ho opela motho mahofi. (To applaud.)
Ho otlela tweba sehong. (To save for the future.)
Ho pheha ka lemina. (To be in mourning.)
Ho qela mohope wa metsi. (To ask for a girl's hand in marriage.)
Ho qetwa ke letsapa. (To be tired.)
Ho ribeha motho ka pitsa ya moeta. (To tell one what he already knows.)
Ho robala ka lephako. (To sleep hungry.)
Ho sebeletsa Mphatshwanyane. (To work for nothing.)
Ho silela ifo. (To live from hand to mouth.)
Ho tlola molao. (To break the law.)
Ho tlotsa motho ka lera mahlonh. (To deceive a person.)
Ho tshaba moru o se nang nkwe. (To fear a harmless thing.)
Ho tshepa ntshepedi ya bontshepe. (To expect something that will never happen.)
Ho tshwara ka meno. (To be very busy.)
Ho utlwa ka tjhetjhe e feta. (To learn from rumour.)
Ho wa phuhla. (To lose all one's wealth.)
Ho ya boya-batho. (To die.)
Ho ya ho ile. (To go on continuously.)
Ho ya masihlwane. (To die.) 

For more maele, order: "Dikapuo Maele: Idioms & Proverbs: Southern Sotho-Afrikaans-English" by JG Gildenhuys, CF Emslie and JJ Moiloa

RIDDLES (DILOTHO)

Question: Monna e molelele e mosweu? (A tall white man?)
Answer: Tsela ya baeti. (A travellers' road.)

Question: Mosadi ya dinyao le mpeng? (A woman who is tattooed even on her stomach?)
Answer: Sesiu. (A grain basket.)

Question: Mmamonyamane, motswa-lehlakeng? (The little mother of blackness, comer from the reeds?)
Answer: Katse. (A cat.)

Question: Phate di a lekana? (Bedding skins of equal length and breadth.)
Answer: Lehodimo le lefatshe. (Heaven and earth.)

Question: Sehlaha sa nonyana se okamela bodiba? (The nest of a bird overhangs an abyss?)
Answer: Letswele la kgomo le okamela kgamelo. (The udder of a cow overhangs a milking pail.)

Question: Nonyana e siyang mahe e balehe? (A bird that leaves its eggs and runs away?)
Answer: Mosi, o siya mollo. (Smoke, it leaves the fire.)

Question: Phutse le hara thota? (A pumpkin in the middle of the field?)
Answer: Kgwedi / mokgubu. (Moon / navel.)

Question: Shweshwe tsa mohlaka o moholo? (Flowers of a big cluster of reeds?)
Answer: Dinaledi. (The stars.)

Question: Se re se ya kwana, eke se tla kano? (While going that way, appearing to be coming this way?)
Answer: Koloi. (A wagon.)

Question: Majwana-mabedi, mabetsa-hole? (Two little stones, the far throwers?)
Answer: Mahlo. (Eyes.)

Question: Tsee, tsee, meutlweng? (Of jumping, jumping in thorns?)
Answer: Sefako - ha se tlola-tlola hara jwang. (Hail - when it jumps about in the grass.)

Question: Monna ya fetolang mmala ka nako le nako? (A man who changes colour from time to time?)
Answer: Lempetje. (Chameleon.)

Question: Qhekwana le edile? (A little old man with a clear face?)
Answer: Lebese - bosweu ba lona. (Milk - its whiteness.)

Question: Mohlankana ya dulang lehaheng? (A young man who lives in a cave?)
Answer: Leleme. (Tongue.)

Question: Saga morung o motsho? (A saw in a black forest?)
Answer: Sekere, ha se kuta moriri. (A pair of scissors cutting hair.)

Question: Tshimo ya ka eo ke e lemang ka matsoho, ha dijo tsa yona di butswitse, ke di kotula ka mahlo. 
(My field which I plough with my hands; when its crops are ripe, I harvest them with my eyes.)
Answer: Lengolo. Ke le ngotse ka matsoho, ha ke qetile ke le bala ka mahlo. 
(A letter. I wrote it with my hand and on finishing, I read it with my eyes.)











Ngwana mahana a jwetswa o bonwa ka dikgapha.

Ha le fete kgomo le je motho.

Ngwana lekgala o tsamaya ka lekeke.

Morena ke kgetsi ya masepa.

Kgomo ha enye bolokwe kaofela.

Mokutla ha o sela o sela le dihahabi!

Tshwene ha e ipone makopo.

Kwekwe ya morao e tloha le sepolo.

Leshala le tswala molora.

Bana ba kgwale ba bitsana ka melodi.

Ho utlwela ho le dikonyana.

Ho aha serobe Phiri e se e jele.

Ngwedi e apohetswe ke dinaledi

Le pele di nale baji.







ADIMA

Ho adima ditsebe: ho kopa ho mameloa.
AHA

Ho aha ka tshiba tsa emong: ho sebedisa bohlale, leano, leqheka kapa kakanyo ya motho emong ho phethahatsa morero wa hao.
Ho aha serobe phiri e se e jele: ho etsa ketso e itseng nako e se e tsamaile ebile ho se ho senyehile. Ho elelloa boemo bo itseng ba bohlokwa ho se ho se na thuso. Ho elelloa kga.
AHLAMELA, AHLAMA

Nonyana
BA

Ho ba le pelo: ho ba le bokgoni ba ho mamella se sa mamelloeng.
Ho ba sebete: ho ba ntle le letsoalo kapa tshabo ya ho etsa se itseng; ho hloka letsoalo ka botlalo.
Ho ba le serethe: ho ba le nyatsi; ho ba le moqekoa.
Ho ba tsebetutu: ho se utloe ditsebeng.
BABEDI

Metsotso e jele babedi/ha metsotso e ntse e ja babedi: nako e ile; nako e tsamaile haholo; nako e se e re sihile haholo.
BAJI

Le pele di na le baji: moo o yang.
CHA

Ha o cha o cheche: ebang ha o wa kgotsofala o tlameha ho tloha sebakeng; ebang o wa belaela o tlameha ho sutha, o suthele ba dumellanang le se buuwang.
CHECHA

Ho checha hoa ramo ha se ho baleha: ho ya morao hoa motho ha se ho baleha empa ke ho nka matla; ho kgoechella morao ke ho nka matla kapa ho itlokisa bakeng sa ho hlasela.
CHESA

Bo tsholoa bo chesa, bo tsohe bo fodile: maikutlo a khalefo a kokobela ha nako e ntse e tsamaya.
Ho ba phateng tse chesang: ho kula haholo ka tsela eo mokudi a hlolehang ho tsoha moalong, moo a robetseng teng.
DIELA

Mahlo ke diala ha a je sa motho: mahlo a sheba feela ntle le hore ntho e ntle kapa e mpe; mahlo a sheba le seo ho sa dumeleheng hore a se shebe.
Ho diela dikgala: ho qetella taba; ho akaretsa se boleloang; ho hlalosa ka ho phethela puo.
DIHA

Ho diha ditsebe: ho bontsha bothoto bo boholo.
DIMENYANE

Ho ipha dimenyane: ho baleha ka ho nyamela.
DITABA

Ho kena ditaba ka sehlotho: ho ba ditabeng tse sa o ameng ebile o sa mengoa.
DITHEOHELANG

Tse sa jeseng ditheohelang: ditaba kapa diketsahalo tse mpe ebile di sa utloise monate.
EDISA

Ho edisa sefahleho: ho bontsha lethabo ka ho kganya hoa tshobotsi; ho bontsha nyakallo ka ho phuthulla sefahleho.
EMA

Ho ema le monna wa mateneng: ho ba mathateng a maholo; ho tsieleha; ho se kgone ho rarolla mathata; ho thatafallwa.
Ho ema ka ditshetshekoane: ho ba le mmele o motle, o otlolohileng, o molelele hantle.
FAHA, FAHOA

Pitsa ho fahoa e belang: motho ya diehang ho nyala kgarebe o tla rakoa mme mohlankana emong a mo nyale pele.
Ho fahla mmuso ka lehlabathe: ho kgentsha; ho koatisa; ho utloisa bohloko bo boholo; ho sithabetsa pelo.
FALLA

Ho kopana le pela di falla: ho tobana le se sa lebelloang haholo se sebe; ho ba maemong a ho hlaseloa ntle le tebello kapa boikemisetso.
HADIKELA, HADIKA

Ha a di hadikela ho di ja: o etsa ntho tse sa tloaelehang kapa tsa motho ya sa phelang hantle.
HAE

Monyala-ka-pedi o nyala wa hae: motho le ha e le mofutsana joang, o ntsha bonyane boo a nang le bona ho nyala eo a mo ratang.
HAELA

Nonyana e haela ka ditshiba tsa enngwe: motho o hloka thuso ya babang ho atleha kapa ho phethahatsa seo a batlang ho se etsa.
HAELOA

Lentsoe la morena le haeloa lesaka: seo morena kapa motho e moholo a se buang se tlameha ho ananeloa le ho hlonchoa.
IKAHLOLA, AHLOLA

Letsoalo le molato lea ikahlola: motho ya molato o wa iponahatsa ka diketso.
IKEBOLLA, KEBOLELA

Ho ja monakaladi wa kebolela: ho ja ha monate le ho phela ha monate ka boiketlo.
IKENYA

Ho ikenya tshotso dinaleng: ho ikenya hara mathata; ho ipakela bothata kapa mahlomola.
IKEPELA, EPELA

Kea shoa kea ikepela: ke o rata haholo feela.
INAME, INAMA

Selepe sa bohoeng se ratha se iname: mokgoenyana o thusa ka tsohle tseo a nang le tsona moo a nyetseng teng ho sa tsotellehe boima ba seo a tlamehang ho se etsa.
INEHA, NEHA

Ho ineha naha: ho baleha; ho ja fatshe; ho itahla.
INELA

Ho inela matsoho metsing: ho leballa diphoso kapa mefokolo; ho tshoarela.
INOESA, NOESA

Ho inoesa ka nkgo: ho ipatlela bonnete ba taba e boleloang kapa e etsahetseng ntle le ho joetsoa.
JA, MOJA, MOJI

Moja morao o tshoana le moja pele: motho ya jeleng morao o tla kgora joalo ka ya jeleng pejana.
Ho ja tloae: ho ba lekgoba la ketso tse itseng.
Ho ja sa mpana phahloha: ho ja hofeta tekanyo; ho ja haholo.
Ho ja monakaladi wa kebolela: ho dula le ho phomola ha monate ntle le mosebetsi o boima.
KABELOA, ABELOA

Ngoana moshanyana ke kabeloa manong: motho e motona o lokeloa ke ho fuwa mathata ohle le ha ho sa kgonahale.
KADIMA

Ho kadima tsebe: ho mamela.
KAKATLETSANG, KAKATLETSA

Kgoho e kakatletsang lehe ke la yona: motho o bontsha seo a se entseng ka dipuo.
KATLEHO

Mamello e tsoala katleho: ho tiisetsa mathateng ho a putsa; katleho e fumanoa ke ba nang le tiisetso bophelong.
KEBOLELA, EBOLELA

Ho ja monakaladi wa kebolela: ho dula le ho phomola ha monate ntle le mosebetsi o boima.
LALA, LETSE

Ho lala taba ka mmele: ho etsa eka ha ho letho; ho iphapanya.
Ha e lale makoala re none: ha ho be le kgotso bakeng sa rona bohle ba ratang toka le kgutso.
LAOLA, LAOTSE, LAOTSOE

Malala a laotsoe: ho ba boemong ba ho itukisetsa ketso kapa ketsahalo efe kapa efe.
LATOLA

Ho latola bosehla: ho hana ka botlalo; ho hana nyenyenye.
LEBISA, LEBA

Mmetlakgola o lebisa ho wa habo: motho ya kgonneng ho atleha kapa ho fihlela maemo a matle o joetsa ba habo hore le bona ba tsebe ho a fihlella.
MAFISA

Ho isa pelo mafisa: ho lahleha hoa mohopolo; ho ba nqe nngwe ka monahano; ho nahana ka thata ka tsela e utloisang pelo bohloko haholo.
MAFOLOMABE

Ho ipona mafolomabe: ho itshoaya diphoso; ho ipona molato.
MAHANAJOETSOA

Ngoana mahanajoetsoa o mmona ka dikgapha: motho ya manganga ya sa batleng ho eletsoa o bonahala ka sello.
MALOTSANA

Ho di hlaba malotsana: ho elellisoa; ho hlokomedisa; ho eletsa; ho fa maele kapa maelana; ho bontsha kapa ho hlalosetsa ka botlalo.
MAMELLO

Mamello e tsoala katleho: ho tiisetsa mathateng ho a putsa; katleho e fumanoa ke ba nang le tiisetso bophelong.
MANE, NNE

E kgopjoa e le maoto mane: mang le mang a ka etsa phoso ho sa natsoe boemo ba hae ba borui, bofutsana, boholo, bonyane kapa bohlale ba hae.
MANOLO

Mathata a hloele manolo hodimo: ho boima hofeta kamoo ho neng ho lebeletsoe kateng; ha ho bonolo ho ya ka tsela eo e neng e nahannoe.
MAOBANE

Ho se je sengoathana sa maobane: ho hana sejo se setseng letsatsi le fetileng.
NAHA

Naha e jele boya: kotsi di hohle naheng; botlokotsebe bo tletse kapa bo atile sebaka le naha yohle.
Ho ipha naha: ho baleha sebakeng; ho tloha ka ho nyamela.
Ho tlalloa ke naha: ho ba mathateng a maholo a bakang hore motho a se tsebe seo a ka se etsang.
NALA

Kgotso, pula, nala: lepetjoa la Basotho le bontshang boteng ba tsohle tse hlokahalang tsa bohlokoa bophelong.
NALE, DINALE

Ho ikenya tshotso dinaleng: ho ikenya hara mathata; ho ipakela bothata kapa mahlomola.
Ho tsoa ka lesoba la nale: ho phunyeletsa kapa ho phomella hara mathata; ho ba lehlohonolo moo holeng boima.
NAMANE

Ke Namane e tona: motho e motona wa moshanyana, monna kapa mohlankana.
NAMA, NAMENG

Ho ntsha mahlo nameng: ho ba malala a laotsoe; ho ba boemong ba ho itebela kgahlanong le kotsi e ka hlahang.
NCHOCHO

Ho sheba ka leihlo le nchocho: ho ba hlokolosi ka se etsahalang ka sepheo sa ho thibela phoso kapa bobe bo ka etsahalang.
NGALA, NGALLA

Ho ngalla motsheo: ho kgena ntle le ho tsoa kapa ho baleha ka tlung kapa sebakeng seo o dulang ho sona.
NGOANA, NGWANA

Ngoana ya sa lleng o shoele tharing: motho ya thotseng le ha a na le bothata a ka bolawa ke tloaelo e joalo.
OKOLA

Moro kgotla ha o okoloe: ditaba di bewa pepeneneng ntle le ho patoa.
OMA, OMILE

Phiso di omile methaladi: dijo di fedile ka botlalo.
OPA, OPILE

Ho opa kgomo lenaka: ho ba boemong ba ho nepa taba; ho bua se nepahetseng.
OROHA

Ho boka ha di oroha: ho lebella sephetho sa se etsahalang kapa se buuwang hona joale.
OTLA, OTLOA

Ho otloa ka mora tsebe: ho jalletsoa; ho qhekanyetsoa.
OTLOLLA, OTLOLLOA

Thupa e otlolloa e sa le metsi: ngoana o rutoa melao a sa le monyane pele a ba manganga dilemong.
PANYA

Ka ho panya hoa leihlo: hanghang ka potlako; ka kapelenyana haholo.
PEDI

Lemao le ntlha pedi: motho ya qabanyang babang kapa metsoalle ka ho bua dipuo tse fapaneng bathong bao.
Monyala-ka-pedi o nyala wa hae: motho le ha e le mofutsana o ntsha bonyane boo a nang le bona ho nyala eo a mo ratang.
PELA

Pela e ne hloke mohatla ka lebaka la ho romeletsa: motho ya romeletsang babang o tla hloka tse ntle tsa bohlokoa bophelong.
Ho kopana le pela di falla: ho tobana le se sa lebelloang haholo se sebe.
PELO

Ho beha pelo sekotlolong: ho se potlakele tebello e itseng; ho ba le mamello ya se tshepisitsoeng le ha se nka nako ho phethahala.
Ho ba le pelo e telele: ho ba meharo; ho ja haholo le ha ho sa hlokahale.
QAHAMISA

Ho qahamisa ditsebe: ho itokisetsa ho baleha.
QAMAKA

Mosha ha o fula oa qamaka: motho o tlameha ho ela hloko ha a etsa eng kapa eng.
QATI

Ho hlatsoa motho qati: ho thabisa haholo; ho nyakallisa.
QELA

Ho qela ho leoto: ho tsamaya kapa ho tloha sebakeng.
QOQOTHO

Ho dula qoqothong: ho kgama ntle le ho tlohela molala.
RAHA

Letlaka le a raha: ho ba ngata hoa ntho e itseng kapa ketsahalo e itseng, mohlala dijo kapa diphetho tse ngata.
RAKA

Raka le shoetsoe ke molebo: ho lahleheloa ke moratuwa wa bohlokoa.
RAMO

Ho checha hoa ramo ha se ho baleha: ho ya morao hoa motho ha se ho baleha empa ke ho nka matla kapa ho itokisetsa.
RATHA

Selepe sa bohoeng se ratha se iname: mokgoenyana o thusa ka tsohle tseo a nang le tsona moo a nyetseng teng, ho sa tsotellehe boima ba seo a tlamehang ho se etsa.
SEALOLO

Ho tima sealolo: ho hlola ka matla ohle kapa ka mekhoa yohle.
SEBETE

Ho dula sebeteng: ho tena ka tsela e bohloko.
Ho ferola dibete: ho fedisa takatso ya dijo kapa ho fokotsa takatso ya dijo.
Ho setla dibete: ho utloisa pelo bohloko kapa ho halefisa haholo.
Ho ba sebete: ho ba ntle le letsoalo kapa tshabo ya ho etsa se itseng.
SECHABA, SETJHABA

Morena ke morena ka sechaba: moetapele o ba teng ka lebaka la batho feela.
SEDIBA

Mofata sediba ha a se noe: motho ya qadileng ntho ha a kgone ho e rua molemo kapa ho e sebedisa.
Monyela sediba: motho ya hlokang teboho bakeng sa se mo thusitseng.
SEFAHLAMAHLO

Ho joetsa sefahlamahlo: ho bolella motho taba ka ho mo toba ntle le tshabo.
SEFAHLEHO

Ho hula sefahleho: ho halefa haholo ka ho sotha tshobotsi.
Ho edisa sefahleho: ho bontsha lethabo ka ho kganya hoa tshobotsi kapa ho phuthulla sefahleho.
Ho phuthulla sefahleho: ho bontsha motlotlo kapa ho bososela ka nyakallo.
